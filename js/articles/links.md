Mer inspiration
==============
Att inspireras och inspirera. Jag fick idén till det här projektet då jag följde Eric Idebros 
[30minuterskonst](http://30minuterskonst.blogspot.com). Jag tänkte 'nu vill jag också göra
något jag vill bli bättre på men aldrig har tid att göra'. Jag valde webdesign men man kan
egentligen välja vad som helst och använda vilket format som helst.

Min fru Jelena som också följde 30minuterskonst valde att rapportera en gång i veckan från
hennes [Arts & Crafts 2013](http://artsandcrafts2013.wordpress.com/).

Vi båda följer såklart Erics nya projekt [Konstindustrin](http://konstindustrin.blogspot.com)
med spänning. Har du något projekt? Jag försöker sammanställa liknande projekt jag känner till 
här nedan:

 * [30minuterskonst](http://30minuterskonst.blogspot.com)
   Jag fick en bok av min fru i julklapp. Boken heter Kreativitetskalendern, skriven av Noah Scalin och handlar om att utmana sin kreativitet och genomföra ett dagligt projekt i ett år. Jag tände på idén men tänkte att det kunde vara svårt att få ihop tidsmässigt: jag jobbar, tränar en hel del och har dessutom ett barn. Tiden till komplicerade och avancerade projekt räcker helt enkelt inte. Jag bestämde mig för en tidsgräns. 30 minuter om dagen, ett valfritt konstprojekt varje dag. 
Det är bara att blåsa på!!
 * [Konstindustrin](http://konstindustrin.blogspot.com)
   30 minuter om dagen, 365 dagar om året skapar jag konst. Ibland blir det bra, ibland dåligt. Förra året var det ett konstverk om dagen, 30minuterskonst. I år är det 30 minuter om dagen, men jag jobbar med ett verk tills det är klart eller tills det är bortom räddning. Nu kör vi! 
 * [Arts & Crafts 2013](http://artsandcrafts2013.wordpress.com/)
   Varje vecka kommer jag att tillverka minst ett smycke, eller en tavla.
   Smycken kan bestå av pärlor av olika slag - kristall, glas, halvädelsten, 
   ädelsten, metall, tyg, färdiga eller egengjorda delar.
