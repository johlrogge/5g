Log
==========
2013-02-05 Galleri
----------------------------------------------------------
Jag har skapat ett [galleri](#gallery) för att mästerverken ska vara lättare att njuta av. Enklast möjliga idag.

2013-02-05 Nu får det räcka
----------------------------------------------------------
[Självporträttet](images/portrait.svg) Känns ungefär så bra som jag är kapabel att göra det just nu. Jag vet inte hur jag lyckades få munnen att se ut sådär men jag kanske ser sådär hjärnslö ut?

2013-02-03 Om man inte kan beata rom så får man jojna rom!
----------------------------------------------------------
[Självporträttet](images/portrait.svg) verkar trots mina försök mest påminna om Elvis. Kanske är det så att jag är "under Elvis control". Om öron är ett bevis på att gud inte finns så börjar det här porträttet vara ett bevis på att Elvis finns...

2013-02-02 Hår och öra
--------------------------------------
[Självporträttet](images/portrait.svg) Jag kom på att jag kan fixa nackhåren och polisongerna med en enkel gradient mot transparent. Jag tycker att det blev rätt ok. Sedan gav jag mig på örat. Det största beviset på att gud inte finns är att ingen allsmäktig varelse med oändlig visdom skulle kunna komma på en så fullkomligt oefterliknerligt som ett öra. Det kan bara vara uppkomsten av en sjuk slump.
Nåväl, så länge det går åt rätt håll är det bra tycker jag och det tycker jag att det gör.

2013-02-01 Skuggor och ögonvita
--------------------------------------
[Självporträttet](images/portrait.svg) får lite högdagrar och ytterligare lite skuggor på plats. Färgerna är rätt så off men det blir nog bättre :)

2013-01-31 Skuggor och ögonvita
--------------------------------------
Jag fortsatte på [självporträttet](images/portrait.svg). Skuggor, ögonvitor etc. Det är fanken svårt. Inser att jag inte har en susning om hur jag ska få till skuggorna med SVG men det är ju för att lära mig som jag pysslar med det här. Långsam progress föröver!

2013-01-30 Dags att starta egotrippen
--------------------------------------
Dags för självporträtt. Jag kalkerar ett foto i inkscape. Ja, det finns trace contours etc men hur kul är det? Samtidigt är det skönt att ha en mall att gå efter utan att nödvändigtvis behöva följa den till punkt och pricka. [här är det](images/portrait.svg)

2013-01-29 Redirect om någon kör IE
-----------------------------------
Jag har inte kunnat testa detta ännu men IE användare bör skickas [hit](no-ie-please.html)

2013-01-28 vi gillar inte IE
--------------------------------------------------
Även om den här sajten bara ser bra ut i chrome för tillfället så kommer det att bli bättre i andra browsers. Förutom *en* browser. Denna styggelse till webläsare är upphov till otaliga timmar av undantagsprogrammering för miljontals utvecklare världen över. Ett estimat jag såg var att för att få en sajt att fungera bra i IE < 9 så krävs en insats på runt 35% (vissa säger så mycket som 50%) **extra tid**.
Så får det såklart inte gå till! Jag måste förändra världen! Jag har börjat rita på en bild som ska få mina IE-besökare att tänka om omedelbums! Tanken är att den ska visas när någon surfar in med en äckelbrowser. Just nu får du istället klicka [här](images/wrongbrowser.svg)

2013-01-27 grenar och blad. Känn dig inspirerad!
--------------------------------------------------
Grenar och blad i siluett på inspirationssidan. Inte heeelt illa tycker jag själv.

2013-01-26 himlen bredare och mindre fyrkantig
--------------------------------------------------
Jag fixade till paletten och lade på ett litet blänk på solen. Ska se om jag inte kan få till en snyggare förgrund imorgon...

2013-01-25 vatten med filter
--------------------------------------------------------------
Jag försökte tämja inkscapes turbulencefilter. Det ser onekligen ut som man närmar sig en vatten effekt på det här sättet men elementen låter sig inte tämjas i första taget.

2013-01-24 inspirationshuvud
--------------------------------------------------------------
Olika huvuden på olika sidor. Krångligare än jag räknade med men nu funkar det. Jag har lite bekymmer med att få inspirationshuvudet att klipas till rätt storlek. Det blir lite googlande om inkscape tror jag tills imorgon.

2013-01-23 inspirationshuvud
--------------------------------------------------------------
Jag började rita ett sidhuvud för inspirationssidan. Det är förvånansvärt svårt att inspireras till att försöka illustrera inspiration. I brist på annat fick det bli en plain old djävla soluppgång över hav. Det finns väl inte någon konstnär som _inte_ inspirerats av varesig sol eller hav?

Den går att hitta på [inspirationssidan, längst ner](#links).

Imorgon kommer jag antagligen börja med att limma in den i huvudet på ovan nämnda sida.

2013-01-22 mer zenburn
--------------------------------------------------------------
Jag är mindre och mindre nöjd med bakgrundsbergen i bilden men jag struntade i det idag. Jag måste fundera vad jag ska göra it det. Istället ändrade jag bakgrundsfärger och textfärger till lite mer zenburnfärger. Zenburn är gjort för Vim och tanken är att det lågkontrastfärgschemat ska vara vilsamt för ögonen så att man kan koda många timmar i sträck.

Det spelar ju viss roll hur man blandar färgerna. Just nu är det _försiktigt färgglatt_ i syfte att få en känsla för färgschemat. Texten känns helt klart behagligare att läsa tycker jag men jag lutar åt att rubrikerna ska ha samma färg som texten.

2013-01-21 Bakgrundsbild och zenburn
--------------------------------------------------------------
Jag lade på ett lager berg bakom huset och sedan började jag fixa till färgerna på hemsidan. Jag tänkte att jag skulle välja ett färgschema inspirerat av det klasiska [zenburnschemat](http://slinky.imukuppi.org/zenburnpage/) för Vim.

2013-01-20 Sidhuvudsbild
--------------------------------------------------------------
Den här gången passade det ju att ta tag i en lite större uppgift så jag jobbade på att få till ett stämningsfullt sidhuvud.
Jag börjar känna mig ganska bekväm i inkscape nu och tycker att jag fick till skuggan från huset ganska fint (visst, givet att marken är helt platt men det kan filas lite på). Min tanke är att varje sida ska få ett eget huvud som representerar innehållet på något sätt. Det huvud som finns på alla sidor nu är tänkt att representera "hem".
Huvudet är inte klart, jag tänker mig att rita flera skikt bakåt för att skapa lite djup men som ett första försök tycker jag inte att det är så illa pinkat för att vara mig.

2013-01-17 Förenklat hjälteenheten
--------------------------------------------------------------
Hjälteenheten är nu ingen hjälteenhet utan bara en rosa regelruta.
Navigeringen hoppar tillbaka utan överlapp när man skrollar tillbaka.

2013-01-16 Menyn fäster även på vägen ner
--------------------------------------------------------------
Nu fäster menyn även när man scrollar nedåt. Vackert så. Det kan fortfarande finslipas lite på att återställa menyn exakt men jag är hyfsat nöjd såhär långt. Dags att rita något igen tycker jag.

2013-01-15 Minska höjden på headern och fäst menyn automatiskt
--------------------------------------------------------------
Headern är nu lite mer sansad höjdledes och menyn fäster dynamiskt vid scroll. Menyn skulle gärna få lossna dynamiskt också och behålla bredden även när den fäster. Det går åt rätt håll i vilket fall...

2013-01-14 Dela upp herounit i header och hero-unit
---------------------------------------------------
Idag började arbetet att vara snällare måt små skärmar. För tillfället är jag styggare än någonsin men planen är god :)

2013-01-13 Inspiration layout
--------------------------------
Stylande av inspirationssidan.

2013-01-12 Inspiration
--------------------------------
Länkar till sidor som inspirerar och inspireras

2013-01-11 Navigation
--------------------------------
Det börjar bli dags att utöka antalet sidor på sajten. Idag lade jag till en navigering av den anledningen. Än så länge i vaniljsmak.

2013-01-10 Fonter
--------------------------------
Jag testade att ändra lite typsnitt. Mest för att bara se hur man gör men såklart inte helt planlöst. Jag får ge mig själv i läxa att läsa på lite om typografi för att det här ska bli bra.

2013-01-09 Mera logga
--------------------------------
Gårdagens grova logoskiss fick ett blandat mottagande. Det rådde någorlunda koncensus om att den var odemokratisk, kanske tom fascistisk. Tom min fru tyckte att det nog skulle kunna vara en bra logotyp för Sverigedemokraterna.
Jag hoppas att det inte är mitt undermedvetna som talar till mig och att jag går omkring och är både fascist och rasist i mitt undermedvetna. Så i ett försök att släta över mina tveksamma böjelser från gårdagen har jag mjukat upp skissen en smula. Jag tänkte lite "barn är mjuka, fascister är hårda" lixom.

2013-01-08 Dags för en logga
--------------------------------
Det börjar dra ihop sig för att skapa en logotyp. Jag hann skissa på en start idag. Det känns som om det kommer att ta ett par dagar att bli nöjd.

2013-01-07 Glad mun för kul
--------------------------------
Jag ritade en bild för att symbolisera "hellre kul än bra". Bilden blev passande nog mer kul än bra.
Jag kommer att överge mina ikoner ett tag och återkomma till dem senare. Det börjar bli dags att rita en logotyp
för detta särdeles eminenta projekt!

2013-01-06 Gris för gratis
-----------------------------------
Jag började rita en spargris för att symbolisera gratis. Jag är inte helt missnöjd så här långt men jag måste ju uppenbarligen arbeta lite på enhetligheten i symbolerna.

2013-01-05 Reglerna i hjälteenheten
-----------------------------------
Jag ha börjat lägga in *reglerna* i en regelruta. Jag lyckades hinna ungefär så mycket som jag trodde att jag skulle hinna och fick användning för min grafiska representation av 30 minuter. **Äntligen!**

2013-01-04 Färger i bootstrap och skapa en gradient
---------------------------------------------------
Idag fixade jag så att jag kan ändra standardfärgerna i bootstrap.
Jag lyckades också göra en gradien som en mixin i less.
Imorgon (eller idag som det hunnit bli) tänkte jag försöka mig på att
stoppa in en bakgrundsbild i hjälteenheten. Jag har faktiskt kollat att
det funkar i både chrome, firefox och chrome på android och standard android.
Jag vet också med säkerhet att sidan inte funkar i opewra och utgår kallt från
att den inte funkar i internet explorer heller.

2013-01-03 30 minuter på 30 minuter
-----------------------------------
Idag försökte jag mig på att rita en symbol för 30 minuter i inkscape. Kluriga grejer. Jag länkar till den här så att ni kan se [eländet](images/30min.svg)

2013-01-02 Hjälteenhet och log
-------------------------------
Alla sidor måste ha en "Hero Unit", jag har lagt dit en vaniljsmaksvariant så som den kommer paketerad med botstrapjs. För att testa att jag kan piffa till den här hålan framöver har jag även lagt till ett litet stylesheet för hero-uniten för att ändra den grafiska profilen. Det blev *rosa* text. Snyggt va?

2013-01-01 Hej på dig världen
-------------------------------
Projektet startar. Första sidan är uppladdad. Introtexten är skriven. Det lovas grafiska grejjer som lyser med sin frånvaro.


